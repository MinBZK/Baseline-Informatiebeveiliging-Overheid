# Leesmij Baseline Informatiebeveiliging Overheid 2 (BIO2)
Deze repository is opgestart om te kunnen werken aan de BIO2.
We ontwikkelen de BIO op een open manier via GitHub.

## Inhoudsopgave
- [Onderhoud van de BIO2](#Onderhoud-van-BIO2)
- [Beheer van de BIO2](#Beheer-van-de-BIO2)
- [Bijdragen aan de BIO2](#Bijdragen-aan-de-BIO2)
- [Vragen, opmerkingen of wijzigingsverzoeken](#Vragen,-opmerkingen-of-wijzigingsverzoeken)

## Onderhoud van de BIO2
Het onderhoud en de doorontwikkeling van BIO2 liggen in handen van de interbestuurlijke werkgroep-BIO. 
Deze werkgroep staat onder voorzitterschap van het ministerie van Binnenlandse Zaken en Koninkrijksrelaties en bestaat uit vertegenwoordigers van alle overheidslagen en relevante organisaties:

Overheidslagen:
- CIO Rijk
- [Vereniging van Nederlandse Gemeenten (VNG)](https://vng.nl/)
- [Interprovinciaal Overleg (IPO)](https://www.ipo.nl/)
- [Unie van Waterschappen (UvW)](https://unievanwaterschappen.nl/)

Overige organisaties:
- Grote uitvoeringsorganisaties
- [Forum Standaardisatie](https://www.forumstandaardisatie.nl/)
- [Nationaal Cybersecurity Centrum (NCSC)](https://www.ncsc.nl/)
- [Centrum Informatiebeveiliging en Privacybescherming (CIP)](https://www.cip-overheid.nl/)

## Beheer van de BIO2
Het Centrum Informatiebeveiliging en Privacybescherming (CIP) is verantwoordelijk voor het dagelijks beheer van BIO2. 
Dit omvat onder andere:
- **Technisch beheer**: Zorgen voor een actuele, toegankelijke en veilige omgeving waar de BIO2 beschikbaar is.
- **Versiebeheer**: Het bijwerken en publiceren van nieuwe versies van BIO2, gebaseerd op besluiten van de werkgroep-BIO en het kern-IBO.
- **Ondersteuning:** Het faciliteren van feedback en BIO-wijzigingsverzoeken via GitHub en het doorgeven van deze input aan de werkgroep-BIO voor verdere behandeling.
- **Samenwerking**: Nauw overleg met het ministerie van BZK, de werkgroep-BIO en andere betrokken partijen om de kwaliteit en actualiteit van BIO2 te waarborgen.

Het CIP zorgt er zo voor dat BIO2 een betrouwbare en actuele baseline blijft voor de hele overheid.

## Bijdragen aan de BIO2
Via deze omgeving kan je BIO-wijzigingsverzoeken indienen. 
Druk op de knop Issues in het horizontale navigatiemenu.
Wil je de tekst van de BIO2 bekijken, ga naar <https://minbzk.github.io/Baseline-Informatiebeveiliging-Overheid/>.
Bovenaan deze webpagina vind je de BIO2, maar ook het ontwerp van de BIO2.<br>

De BIO2 is door het Overheidsbreed Beleidsoverleg Digitale Overheid (OBDO) vastgesteld. 
Dat neemt niet weg dat je nog steeds BIO-wijzigingsverzoeken kan indienen op de BIO2.
Zie [CONTRIBUTING](https://github.com/MinBZK/Baseline-Informatiebeveiliging-Overheid/blob/main/CONTRIBUTING.md) voor een uitleg over hoe je kan bijdragen aan de BIO2.
Deze BIO-wijzigingsverzoeken worden behandeld in het onderhoudsproces van de BIO2. Hierover volgt later meer.<br>

Let op! De BIO2 in de GitHub-omgeving heeft geen formele status.
De inhoud van dit document kan afwijken van de formele documentatie.
De officiÃ«le versie van de BIO2 is beschikbaar via de BIO-website: <https://www.bio-overheid.nl/category/producten/bio>.

## Vragen, opmerkingen of wijzigingsverzoeken
Heb je opmerkingen of wijzigingsverzoeken, maak een [Issue (BIO-wijzigingsverzoek)](https://github.com/MinBZK/Baseline-Informatiebeveiliging-Overheid/issues) of als je bekend bent met GitHub een [pull request (codewijziging)](https://github.com/MinBZK/Baseline-Informatiebeveiliging-Overheid/pulls) aan.
Op [CONTRIBUTING](https://github.com/MinBZK/Baseline-Informatiebeveiliging-Overheid/blob/main/CONTRIBUTING.md) vind je hierover meer informatie.
Heb je vragen stel de vraag via [de contactpagina van de BIO-website](https://www.bio-overheid.nl/contact/).

## Dankwoord
Met dank aan het team van het [Algoritmekader](https://github.com/MinBZK/Algoritmekader/) en [OSPO BZK](https://www.digitaleoverheid.nl/nieuws/bzk-richt-open-source-program-office-op/) voor de basisteksten en opzet van GitHub.
