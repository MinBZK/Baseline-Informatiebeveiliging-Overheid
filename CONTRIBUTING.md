# Bijdragen aan de Baseline Informatiebeveiliging Overheid 2 (BIO2)
Bedankt dat je wilt bijdragen aan de verdere ontwikkeling van [het concept van de BIO2](https://minbzk.github.io/Baseline-Informatiebeveiliging-Overheid/).<br>
In de [inhoudsopgave](#inhoudsopgave) vind je alle informatie die je nodig hebt om effectief bij te dragen.
Lees deze informatie door voordat je aan de slag gaat.

## Inhoudsopgave
- [Disclaimer](#disclaimer)
- [Gedragscode](#gedragscode)
- [Ik wil een wijzigingsverzoek indienen of vraag stellen](#ik-wil-een-wijzigingsverzoek-indienen-of-vraag-stellen)
- [Ik wil een vraag stellen via de website van de BIO](#ik-wil-een-vraag-stellen-via-de-website-van-de-BIO)
- [Vaststelling en doorontwikkeling van de BIO2](#vaststelling-en-doorontwikkeling-van-de-bio2)

## Disclaimer
- [BIO-teksten](https://minbzk.github.io/Baseline-Informatiebeveiliging-Overheid/) in GitHub worden niet aangepast, tenzij het gaat om een afwijking ten opzichte van het [Concept BIO2 op de BIO-website](https://www.bio-overheid.nl/category/producten/bio). Na goedkeuring van het Concept BIO2 in het Overheidsbreed Beleidsoverleg Digitale Overheid (OBDO) worden BIO-wijzigingsverzoeken weer verwerkt GitHub. 
- Je kunt nog steeds bijdragen.
Nieuwe wijzigingsverzoeken worden beoordeeld, maar nog niet verwerkt.
- Op dit moment richten we het proces voor wijzigingsverzoeken opnieuw in.
Zodra duidelijk is hoe dit proces eruit komt te zien, informeren we je daarover.
- We werken met een klein team.
Desondanks streven we ernaar om binnen een werkdag reageren.
- Open ontwikkeling vinden we belangrijk.
Werken in GitHub is relatief nieuw voor ons en we leren nog.
Fouten kunnen voorkomen.
We waarderen je begrip en hulp.

## Gedragscode
Door bij te dragen aan de BIO2 ga je akkoord met onze [gedragscode](https://github.com/MinBZK/Baseline-Informatiebeveiliging-Overheid?tab=coc-ov-file). 
Zo zorgen we samen voor een prettige samenwerking. 
Je gaat ermee akkoord dat je 100% van de inhoud hebt geschreven, dat je de benodigde rechten op de inhoud hebt en dat de inhoud die je bijdraagt, mag worden geleverd onder de Code of Conduct en licentievoorwaarden.<br>

## Ik wil een wijzigingsverzoek indienen of vraag stellen
In GitHub is een [Issue](https://github.com/MinBZK/Baseline-Informatiebeveiliging-Overheid/issues) een manier om op het concept BIO2 een verbetering voor te stellen of om vragen te stellen.<br>

Dit gaat als volgt in:
1. Zoek uit of jouw wijzigingsverzoek past binnen het doel en de scope van het project.
2. Houd in gedachten dat wijzigingsverzoeken nuttig dienen te zijn voor de meerderheid van de overheid en niet slechts voor een kleine groep of een overheidslaag.
3. Kijk of jouw wijzigingsverzoek of vraag al bestaat in het [overzicht met issues](https://github.com/MinBZK/Baseline-Informatiebeveiliging-Overheid/issues).
4. Wil je het wijzigingsverzoekof vraag  nog steeds indienen, gebruik de knop New issue of deze link: https://github.com/MinBZK/Baseline-Informatiebeveiliging-Overheid/issues/new/choose.
5. Geef een beknopte en dekkende titel.
6. Beschrijf de vraag of het wijzigingsverzoek met toelichting duidelijk en onderbouw waarom dit een goede toevoeging zal zijn.
7. Voeg waar mogelijk een screenshot toe, met het paperclip-symbool.
8. Klik op de knop Create.

Anderen hebben nu de mogelijkheid om opmerkingen toe te voegen aan jouw ingediende wijzigingsverzoek of vraag.<br>

De BIO-beheerder:
- [labelt](https://github.com/MinBZK/Baseline-Informatiebeveiliging-Overheid/labels) binnen een werkdag jouw issue als Onduidelijk/onvolledig, Onjuist, Duplicaat, Suggestie en/of Taalfout/spelfout/stijlfout, eventueel aangevuld met het label Documentatie en kiest een of meer labels om het betreffende BIO-onderdeel te duiden;
- neemt indien nodig contact met jou op voor een verduidelijking of een oplossing;
- voegt aan jouw issue toe wat er met wijzigingsverzoek gaat gebeuren of is gebeurd.

#### Een pull-request maken
Kun je niet uit de voeten met issues, bijvoorbeeld omdat je verschillende wijzigingsvoorstellen wilt doen? 
Je kan ook gebruik maken van een [Fork en een Pull Request](https://docs.github.com/en/pull-requests/collaborating-with-pull-requests/working-with-forks).
Maak een [Pull Request](https://github.com/MinBZK/Baseline-Informatiebeveiliging-Overheid/pull-request) aan.
De BIO-beheerder beoordeeld jouw aanpassingen en Mergt bij akkoord jouw aanpassingen.
Er zijn ook andere manieren om een pull request te doen: voor meer [informatie over een pull request](https://docs.github.com/en/pull-requests/collaborating-with-pull-requests/proposing-changes-to-your-work-with-pull-requests/creating-a-pull-request).
Afhankelijk van de complexiteit en het onderwerp van jouw suggestie kan het even duren voordat deze wordt opgepakt door de BIO-beheerder.

## Ik wil een vraag stellen via de website van de BIO
Gebruik voor het stellen van een vraag via de BIO-website het [contactformulier op de BIO-website](https://www.bio-overheid.nl/contact/).<br>

## Vaststelling en doorontwikkeling van de BIO2 
De interbestuurlijke [werkgroep-BIO](https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/#:~:text=De%20interbestuurlijke%20werkgroep%2DBIO%20draagt,Overleg%20en%20Unie%20van%20Waterschappen.) onderhoudt de BIO.
Onder het voorzitterschap van het ministerie van Binnenlandse Zaken en Koninkrijksrelaties (BZK) zijn in de werkgroep BIO vier overheidskoepels vertegenwoordigd: 
1.  CIO Rijk (Rijksoverheid)
2.  Vereniging Nederlandse Gemeenten (gemeenten)
3.  Interprovinciaal Overleg (provincies)
4.  Unie van Waterschappen (waterschappen)

De vaststelling verloopt via de werkgroep BIO en het kern-IBO naar het Overheidsbreed Beleidsoverleg Digitale Overheid OBDO.
De werkgroep BIO ontwikkelt de BIO verder.
