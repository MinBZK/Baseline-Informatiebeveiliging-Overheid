# Bijdragen aan de Baseline Informatiebeveiliging Overheid 2 (BIO2)
Bedankt dat je wilt bijdragen aan de verdere ontwikkeling van de [de BIO2](https://minbzk.github.io/Baseline-Informatiebeveiliging-Overheid/).
Samen werken we aan een toegankelijke, bruikbare en toekomstbestendige baseline voor de hele overheid, de BIO2.
Open ontwikkeling vinden we belangrijk.
Ieders inbreng helpt om BIO2 nog beter te maken.<br>

Op deze pagina vind je alles wat je nodig hebt om direct aan de slag te gaan.
Neem de tijd om de informatie door te lezen, zodat je jouw bijdrage zo effectief mogelijk kunt leveren.

## Inhoudsopgave
- [Disclaimer](#disclaimer)
- [Gedragscode](#gedragscode)
- [Ik wil een wijzigingsverzoek indienen](#Ik-wil-een-wijzigingsverzoek-indienen)
- [Wat gebeurt er na het indienen van een wijzigingsverzoek?](Wat-gebeurt-er-na-het-indienen-van-een-wijzigingsverzoek?)
- [Ik wil een vraag stellen](#Ik-wil-een-vraag-stellen)

## Disclaimer
- **GitHub als platform**: GitHub is voor ons een nieuw werkinstrument. We zijn nog volop aan het leren en verbeteren. Onvolkomenheden kunnen daarom voorkomen. We stellen je begrip en feedback zeer op prijs.
- **Versiebeheer**: De BIO2 versie 1.2 op de BIO-website is de officiële en leidende versie. De officiële versie van de BIO2 is beschikbaar via de BIO-website: <https://www.bio-overheid.nl/category/producten/bio>. De BIO2 in de GitHub-omgeving (https://minbzk.github.io/Baseline-Informatiebeveiliging-Overheid/) heeft dus geen formele status. De inhoud van de BIO2 in GitHub kan afwijken van de formele documentatie. De BIO2 versie 1.2 in GitHub wordt alleen aangepast als er afwijkingen zijn ten opzichte van deze officiële versie. <br>
- **Gebruik van NEN-normen**: De teksten uit [NEN-EN-ISO/IEC 27001](https://www.nen.nl/nen-en-iso-iec-27001-2023-en-313608) en [NEN-EN-ISO/IEC 27002](https://www.nen.nl/nen-en-iso-iec-27002-2022-en-303737) in de BIO2 zijn met toestemming van het Nederlands Normalisatie Instituut (NEN) opgenomen in BIO2. Voor meer informatie over NEN en het gebruik van hun normen, ga naar [www.nen.nl](https://www.nen.nl/).<br>

## Gedragscode
Door bij te dragen aan de BIO2 ga je akkoord met onze [gedragscode](https://github.com/MinBZK/Baseline-Informatiebeveiliging-Overheid?tab=coc-ov-file). 
Zo zorgen we samen voor een prettige samenwerking. 
Je gaat ermee akkoord dat je 100% van de inhoud hebt geschreven, dat je de benodigde rechten op de inhoud hebt en dat de inhoud die je bijdraagt, mag worden geleverd onder de Code of Conduct en licentievoorwaarden.

## Ik wil een wijzigingsverzoek indienen
Voordat je een BIO-wijzigingsverzoek indient, is het belangrijk om te weten dat BIO-wijzigingsverzoeken bedoeld zijn voor de brede overheid. 
Ze moeten nuttig zijn voor de meerderheid van de overheid, niet alleen voor een kleine groep of één overheidslaag.<br>

Het indienen van een wijzigingsverzoek gaat als volgt:
1. **Ga naar GitHub**: Klik in de BIO2-repository van GitHub in het horizontale navigatiemenu op [Issue](https://github.com/MinBZK/Baseline-Informatiebeveiliging-Overheid/issues).
2. **Controleer of je verzoek al bestaat**: Blader door [het overzicht met bestaande wijzigingsverzoeken (issues)](https://github.com/MinBZK/Baseline-Informatiebeveiliging-Overheid/issues). Misschien is jouw idee al ingediend of in behandeling.
3. **Dien je verzoek in**: Als je wijzigingsverzoek nog niet bestaat, gebruik de knop [New issue](https://github.com/MinBZK/Baseline-Informatiebeveiliging-Overheid/issues/new/choose).
4. **Geef je verzoek een duidelijke titel**: Geef het wijzigingsverzoek een beknopte en dekkende titel, zodat anderen direct begrijpen waar je verzoek over gaat.
5. **Leg je verzoek uit**: Leg uit wat je precies wilt wijzigen of toevoegen en waarom deze wijziging een goede toevoeging is voor de brede overheid.
6. **Voeg een screenshot toe (indien nodig)**: Heb je een visueel voorbeeld? Voeg dit toe met het paperclip-symbool.
7. **Verstuur je verzoek**: Klik op de knop Create om je wijzigingsverzoek in te dienen.

## Wat gebeurt er na het indienen van een wijzigingsverzoek?
Zodra je BIO-wijzigingsverzoek is ingediend, kunnen anderen er opmerkingen aan toevoegen of meedenken. 
Zo kunnen we samen de beste oplossing vinden.

Elk BIO-wijzigingsverzoek wordt als volgt afgehandeld:
1. **Labeling**: De BIO-beheerder voorziet binnen een werkdag je wijzigingsverzoek (issue) van een of meer [labels](https://github.com/MinBZK/Baseline-Informatiebeveiliging-Overheid/labels) zoals:
   - Onduidelijk/onvolledig
   - Onjuist
   - Duplicaat
   - Suggestie
   - Taalfout/spelfout/stijlfout
3. **Verduidelijking (indien nodig)**: De BIO-beheerder neemt indien nodig contact met jou op voor een verduidelijking of een oplossing.
4. **Behandeling**: De werkgroep BIO en/of het kern-IBO behandelen het wijzigingsverzoek.
5. **Resultaat en terugkoppeling**: De BIO-beheerder voegt aan je wijzigingsverzoek (issue) toe wat er mee is gebeurd, bijvoorbeeld:
   - Goedkeuring (wordt verwerkt in een volgende versie)
   - Afgewijzing (met uitleg)
   - On hold gezet (tijdelijk uitgesteld, bijvoorbeeld in afwachting van verdere informatie)
   - Verwerkt in de [Veelgestelde vragen BIO](https://www.bio-overheid.nl/category/producten/faq)

## Ik wil een vraag stellen
Heb je een vraag, stel hem gerust.
We helpen je graag verder.
Gebruik voor het stellen van een vraag bij voorkeur het [contactformulier](https://www.bio-overheid.nl/contact/).
Zo hebben we alle vragen overzichtelijk bij elkaar en kunnen we je sneller van een antwoord voorzien.<br>
Je kunt ook een vraag stellen via GitHub. 
Dit werkt op dezelfde manier als het indienen van een BIO-wijzigingsverzoek, zie paragraaf [Ik wil een wijzigingsverzoek indienen](#Ik-wil-een-wijzigingsverzoek-indienen).
