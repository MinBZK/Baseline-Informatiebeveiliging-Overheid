# Bijdragen aan de Baseline Informatiebeveiliging Overheid 2 (BIO2)
Bedankt dat je wilt bijdragen aan de verdere ontwikkeling van [de BIO2](https://minbzk.github.io/Baseline-Informatiebeveiliging-Overheid/).
Open ontwikkeling vinden we belangrijk.<br>
Op deze pagina vind je alle informatie die je nodig hebt om effectief bij te dragen.
Lees deze informatie door voordat je aan de slag gaat.

## Inhoudsopgave
- [Disclaimer](#disclaimer)
- [Gedragscode](#gedragscode)
- [Ik wil een wijzigingsverzoek indienen](#Ik-wil-een-wijzigingsverzoek-indienen)
- [Ik wil een vraag stellen](#Ik-wil-een-vraag-stellen)

## Disclaimer
[De BIO2 versie 1.2 in GitHub](https://minbzk.github.io/Baseline-Informatiebeveiliging-Overheid/) wordt niet aangepast, tenzij het gaat om een afwijking ten opzichte van de [BIO2 versie 1.2 op de BIO-website](https://www.bio-overheid.nl/category/producten/bio). De BIO2 op de BIO-website is leidend.<br>

Werken in GitHub is relatief nieuw voor ons.
We leren nog.
Daarom kunnen onvolkomenheden voorkomen.
We waarderen je begrip en hulp.

## Gedragscode
Door bij te dragen aan de BIO2 ga je akkoord met onze [gedragscode](https://github.com/MinBZK/Baseline-Informatiebeveiliging-Overheid?tab=coc-ov-file). 
Zo zorgen we samen voor een prettige samenwerking. 
Je gaat ermee akkoord dat je 100% van de inhoud hebt geschreven, dat je de benodigde rechten op de inhoud hebt en dat de inhoud die je bijdraagt, mag worden geleverd onder de Code of Conduct en licentievoorwaarden.

## Ik wil een wijzigingsverzoek indienen
Houd in gedachten dat BIO-wijzigingsverzoeken nuttig dienen te zijn voor de meerderheid van de overheid en niet slechts voor een kleine groep of een overheidslaag.<br>

Het indienen van een BIO-wijzigingsverzoek gaat als volgt:
1. Klik in GitHub in het horizontale navigatiemenu op [Issue](https://github.com/MinBZK/Baseline-Informatiebeveiliging-Overheid/issues).
2. Kijk of jouw BIO-wijzigingsverzoek al bestaat in het [overzicht met BIO-wijzigingsverzoeken (issues)](https://github.com/MinBZK/Baseline-Informatiebeveiliging-Overheid/issues).
3. Wil je het BIO-wijzigingsverzoek nog steeds indienen, gebruik de knop [New issue](https://github.com/MinBZK/Baseline-Informatiebeveiliging-Overheid/issues/new/choose).
4. Geef het BIO-wijzigingsverzoek een beknopte en dekkende titel.
5. Beschrijf het BIO-wijzigingsverzoek en onderbouw waarom dit een goede toevoeging zal zijn.
6. Voeg zo nodig een screenshot toe, met het paperclip-symbool.
7. Klik op de knop Create.

Anderen hebben nu de mogelijkheid om opmerkingen toe te voegen aan jouw ingediende BIO-wijzigingsverzoek.<br>

## Afhandelen BIO-wijzigingsverzoek
Elk BIO-wijzigingsverzoek wordt als volgt afgehandeld:
1. De BIO-beheerder [labelt](https://github.com/MinBZK/Baseline-Informatiebeveiliging-Overheid/labels) binnen een werkdag jouw issue als Onduidelijk/onvolledig, Onjuist, Duplicaat, Suggestie en/of Taalfout/spelfout/stijlfout, eventueel aangevuld met het label Documentatie en kiest een of meer labels om het betreffende BIO-onderdeel te duiden.
2. De BIO-beheerder neemt indien nodig contact met jou op voor een verduidelijking of een oplossing.
3. De werkgroep BIO en/of het kern-IBO behandelen het BIO-wijzigingsverzoek.
4. De BIO-beheerder voegt aan jouw BIO-wijzigingsverzoek (issue) toe wat er met is gebeurd (goedkeuring, afgewezen of on hold gezet)/gaat gebeuren (bijvoorbeeld afgewezen en wordt verwerkt in de Veelgestelde vragen BIO).
We werken met een klein team.
Desondanks streven we ernaar om binnen een werkdag reageren op een BIO-wijzigingsverzoek.

De interbestuurlijke [werkgroep-BIO](https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/#:~:text=De%20interbestuurlijke%20werkgroep%2DBIO%20draagt,Overleg%20en%20Unie%20van%20Waterschappen.) onderhoudt de BIO.
Onder het voorzitterschap van het ministerie van Binnenlandse Zaken en Koninkrijksrelaties (BZK) zijn in de werkgroep BIO vier overheidskoepels vertegenwoordigd: 
1.  CIO Rijk (Rijksoverheid)
2.  Vereniging Nederlandse Gemeenten (gemeenten)
3.  Interprovinciaal Overleg (provincies)
4.  Unie van Waterschappen (waterschappen)
   
#### Een pull-request maken
Kun je niet uit de voeten met issues, bijvoorbeeld omdat je verschillende wijzigingsvoorstellen wilt doen? 
Je kan ook gebruik maken van een [Fork en een Pull Request](https://docs.github.com/en/pull-requests/collaborating-with-pull-requests/working-with-forks).
Maak een [Pull Request](https://github.com/MinBZK/Baseline-Informatiebeveiliging-Overheid/pull-request) aan.
De BIO-beheerder beoordeelt jouw aanpassingen en Mergt bij akkoord jouw aanpassingen.
Er zijn ook andere manieren om een pull request te doen: voor meer [informatie over een pull request](https://docs.github.com/en/pull-requests/collaborating-with-pull-requests/proposing-changes-to-your-work-with-pull-requests/creating-a-pull-request).
Afhankelijk van de complexiteit en het onderwerp van jouw suggestie kan het even duren voordat deze wordt opgepakt door de BIO-beheerder.

## Ik wil een vraag stellen
Gebruik voor het stellen van een vraag bij voorkeur het [contactformulier](https://www.bio-overheid.nl/contact/).
Zo hebben we alle ingediende vragen bijeen. 
Vragen stellen via GitHub kan ook. 
Dit gaat opzelfde wijze als het indienen van de BIO-wijzigingsverzoek, zie [Ik wil een wijzigingsverzoek indienen](#Ik-wil-een-wijzigingsverzoek-indienen).
